7.1 Verifica degli indicatori di performance
============================================

I key performance indicators (KPI o indicatori di performance) sono
misure che, se utilizzate e interpretate nella maniera corretta, aiutano
ad identificare e quantificare il rendimento della migrazione in cloud,
dimostrando il suo valore e aiutando a contrastare la resistenza al
cambiamento.

Tipicamente le organizzazioni scelgono i KPI per il cloud sulla base dei
loro bisogni, identificando criteri operazionali e di business con
l’obiettivo di migliorarli. Alcuni esempi possono essere i lunghi tempi
di risposta del supporto IT o gli alti costi del servizio di
archiviazione.

Una volta identificati i criteri su cui migliorare, è importante
definire gli obiettivi in termini di misure di miglioramento. Nel caso
degli esempi fatti sopra:

-  Di quanto si vuole ridurre i tempi di risposta del supporto IT?

-  Quanto si vuole risparmiare sui costi del servizio di archiviazione?

Chiariti i criteri su cui migliorare e gli obiettivi da raggiungere, è
possibile definire KPI misurabili di cui tenere traccia. È importante
eseguire una prima misurazione dei KPI, così da stabilire una linea base
da cui partire, per poi monitorarli nel tempo in maniera continuativa.

Vi sono diversi KPI validi per monitorare l’efficacia della migrazione
in cloud degli applicativi e di seguito ne elencheremo alcuni.

7.1.1 Indicatori di risultato
-----------------------------

Qual è il costo di avere tutto on-premise? E quali sono le aspettative
finanziarie legate alla migrazione in cloud? I seguenti KPI puntano a
dare una risposta a queste domande.

7.1.1.1 Costi on-premise
~~~~~~~~~~~~~~~~~~~~~~~~

Una migrazione al cloud rappresenta anche il passaggio da un modello di
costi `CAPEX <https://it.wikipedia.org/wiki/Capex>`__ a
`OPEX <https://it.wikipedia.org/wiki/Opex>`__. Quindi, al fine di
confrontare i costi del cloud con le spese on-premise, è necessario
confrontarli convertendo il TCO del proprio data center (vedi capitolo
3.3) in un costo operativo.

-  **costo dell'hardware locale**: spesa per server e reti

-  **durata dell'hardware**: quanto spesso è necessario aggiornare o
   sostituire l'infrastruttura IT. Ciò fornisce la base per il calcolo
   del costo mensile o annuale per l’acquisto di hardware

-  **costo totale del capitale investito**: il costo complessivo
   dell’aver pagato in anticipo l'attrezzatura, contabilizzando gli
   interessi che si sarebbero guadagnati se si fosse trattenuto quel
   capitale o gli interessi e le commissioni pagate per ottenere un
   prestito

-  **costi strutturali**: costi associati all'elettricità per far
   funzionare l'attrezzatura e fornire spazio, come affitto,
   attrezzature antincendio e personale di sicurezza

-  **personale IT**: il cloud può ridurre il sovraccarico operativo sul
   reparto IT, liberando il personale permettendo loro di concentrarsi
   maggiormente sulla creazione e sulla manutenzione di applicativi e
   servizi. La spesa attuale è più legata alla gestione o allo sviluppo
   software? Assicurandosi di avere una ripartizione chiara è possibile
   valutare l'impatto del cloud sul carico di lavoro

-  **costi IT in proporzione a tutte le spese dell’ente**: è utile per
   confrontare le spese IT rispetto alla spesa nel suo complesso

7.1.1.2 Costi di migrazione
~~~~~~~~~~~~~~~~~~~~~~~~~~~

Come nel caso del calcolo dei costi on-premise, è necessario stimare
ciascuno dei seguenti KPI al fine di tradurli in costi operativi cloud.
Ma è anche importante tenere a mente costi di sviluppo, gestione,
formazione e del personale se si continuano ad ospitare le applicazioni
on-premise.

-  **costo delle strategie di migrazione delle applicazioni**: il costo
   associato al tipo di strategia di migrazione adottata per far
   funzionare le applicazioni nel cloud (vedi capitolo 4.1)

-  **tempi di gestione**: quanto tempo di gestione viene speso per
   pianificare e supervisionare il processo di migrazione

-  **costo della formazione**: il costo della formazione del personale
   per i nuovi sistemi e tecnologie

7.1.1.3 Costi operazionali del cloud
~~~~~~~~~~~~~~~~~~~~~~~~~~~~~~~~~~~~

La riduzione delle spese operative è uno degli obiettivi principali
dell’adozione del cloud. È perciò importante monitorare, rivedere e
ottimizzare regolarmente i costi del cloud.

-  **fatture mensili**: i costi sono in linea con le previsioni? Vi sono
   opportunità di riduzione dei costi che potrebbero ridurre
   ulteriormente l’importo delle fatture? I costi cloud aumentano o
   diminuiscono?

-  **costi del personale**: l'adozione del cloud ha influito sulle spese
   generali del personale? Ad esempio, l’amministrazione sta spendendo
   più tempo ad analizzare i costi IT rispetto a prima?

-  **costi del personale IT**: la spesa è aumentata o diminuita? In
   particolare, si sta spendendo di più per le operazioni o meno?

-  **costo di partner e strumenti di terze parti**: quali servizi e
   strumenti di terze parti vengono utilizzati per aiutare a gestire il
   cloud? Quanto costano? Stanno aiutando a risparmiare denaro,
   aggiungere valore o generare entrate?

-  **costi legati all’energia elettrica**: quanti soldi si stanno
   risparmiando sull'elettricità per alimentare server, sistemi di
   archiviazione, raffreddamento e apparecchiature ausiliarie?

-  **costi IT in proporzione a tutte le spese aziendali**: sono
   aumentati o diminuiti rispetto al benchmark on-premise?

-  **scostamento del budget**: la spesa per il cloud è allineata al
   budget? Le cifre di bilancio sono realistiche? Vi è necessità di
   rivederle?

**7.1.1.4 Redditività e flusso di cassa**
~~~~~~~~~~~~~~~~~~~~~~~~~~~~~~~~~~~~~~~~~

L'IT è solo uno dei numerosi fattori che possono influire sulla
redditività. Attraverso diversi KPI sarà possibile valutare il reale
impatto finanziario della migrazione in cloud sulle prestazioni
dell’amministrazione.

-  **crescita degli utenti**: la base di cittadini che utilizza i
   servizi sale o scende? È possibile dimostrare una correlazione tra la
   crescita dell’adozione digitale rispetto alla migrazione in cloud?

-  **entrate**: le applicazioni che prevedono la riscossione di entrate
   per l’amministrazione stanno dando riscontri migliori ora che sono
   migrate in cloud?

-  **risparmi**: le applicazioni in cloud stanno facendo risparmiare
   soldi all’amministrazione?

**7.1.2 Indicatori di impatto**
-------------------------------

Oltre agli indicatori di risultato, vanno anche considerati i benefici
più ampi del cloud, come l'agilità e le migliori prestazioni delle
applicazioni, che forniscono valore a lungo termine all’amministrazione.

**7.1.2.1 Governance**
~~~~~~~~~~~~~~~~~~~~~~

Il cloud è un ambiente complesso e dinamico. È incredibilmente facile
creare nuove risorse infrastrutturali per i servizi dell’amministrazione
ma è altrettanto facile perdere di vista la loro esistenza senza una
buona governance del cloud atta mantenere sotto controllo i costi e la
sicurezza.

-  **visibilità sul cloud**: vi è piena visibilità sull’inventario
   cloud? È noto dove si stanno spendendo i soldi? Esiste un quadro
   completo delle misure di sicurezza?

-  **controllo dei costi**: si sta facendo un uso efficiente
   dell’infrastruttura cloud? È possibile identificare le risorse
   inutilizzate e sottoutilizzate?

-  **precisione dei rapporti**: i rapporti sui costi sono più accurati?
   Quanto spesso è necessario correggere gli errori nei rapporti?

-  **cicli di audit interno**: ci vuole più o meno tempo per controllare
   i costi IT?

-  **conformità**: il cloud soddisfa gli obiettivi di conformità? È
   possibile ospitare carichi di lavoro che trattano dati sensibili?

**7.1.2.2 Agilità e prestazioni**
~~~~~~~~~~~~~~~~~~~~~~~~~~~~~~~~~

Un miglioramento del servizio IT e della sua gestione non solo
dimostrano che la migrazione in cloud sta producendo risultati tangibili
ma è anche un chiaro segno che lo staff è motivato, condivide la visione
e ha compreso il valore del cloud.

-  **obiettivi di prestazione**: quali sono gli obiettivi di prestazioni
   IT? Le prestazioni delle applicazioni sono in linea con le
   aspettative? Ed i il numero di incidenti, guasti e richieste di
   modifica? Quanto spesso è necessario implementare correzioni di
   codice e miglioramenti delle applicazioni?

-  **disponibilità del servizio**: l’ambiente cloud è più robusto?
   Quante interruzioni di servizio si sperimentano? E quanto durano?

-  **impatto sul mercato**: quali nuovi servizi sono stati sviluppati?
   Si assiste ad un time to market più veloce?

-  **open source**: si sfruttano le tecnologie open source? Riducono il
   carico di lavoro dei team di sviluppo e operations?

.. _automazione-1:

**7.1.2.3 Automazione**
~~~~~~~~~~~~~~~~~~~~~~~

I processi automatizzati riducono il carico di lavoro manuale sulla
gestione dell'infrastruttura, aiutano a rimanere in controllo di
infrastrutture complesse e dinamiche e forniscono risposte immediate ad
eventi come modifiche alla configurazione o improvvisi aumenti del
carico di lavoro.

-  **ottimizzazione delle risorse**: si stanno acquistando risorse
   infrastrutturali dimensionate correttamente rispetto ai bisogni? È
   possibile ridimensionarle a seconda del carico? È necessario
   mantenere le risorse attive durante le ore non di punta? È possibile
   sfruttare l'automazione per eseguire automaticamente queste funzioni?

**7.1.2.4 Soddisfazione degli utenti dei servizi**
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Modernizzando il reparto IT, rendendo efficienti i costi e rinnovando le
applicazioni legacy, è possibile ribaltare i benefici del cloud sugli
utilizzatori degli applicativi attraverso una migliore esperienza utente
e funzionalità prima non attuabili.

-  **latenza delle applicazioni**: la velocità con cui gli applicativi
   in cloud rispondono alle interazioni degli utenti, rispetto alla
   controparte on-premise.

-  **ticket al servizio di supporto**: vi sono meno richieste grazie
   alla stabilità e scalabilità del cloud?

-  **tempo di risoluzione dei ticket**: in cloud vi è la possibilità di
   operare sulla propria infrastruttura in maniera più avanzata. È
   importante misurare l’impatto di questo cambiamento
   sull’operatitività del supporto tecnico

-  **sondaggi sulla soddisfazione degli utenti**: le risposte indicano
   eventuali problemi nel servizio?
